---
title: "Zaman Yönetimi"
---

Hiç kuşku yok ki zaman yönetimi, günümüzde en çok sıkıntı çektiğimiz hususlardan biri. Peki zamanı daha verimli nasıl yönetebiliriz?

---

## Pomodoro Tekniği ‘tomatoes’!
Çalışmada verim önemli bir faktördür ve verimin en önemli unsuruysa zamandır. Dolayısıyla çalışırken eğer ortam kalabalık bir ortam değilse; müzik açmadan sessizlikte çalışın. Eğer gerektiğinden fazla çalışarak mola vermezseniz, verim oldukça düşer ve belli düşüklükte sabite yaklaşır. Pomodoro tekniğinde amacımız verimi arttırmak olduğundan çalışmamızı belli periyodlara bölüyoruz : 25–30 dakika aralığında bu aralıkta pür dikkat çalışıyoruz ve odaklanıyoruz, daha sonra da 5–10 dakikalık ara veriyoruz.Bu açıdan saat kullanmak yerine zamanlayıcı kullanabilirsiniz. Pomodoro’da her çalışma periyoduna NAP denir. 4 NAP’ten sonra artık biraz daha uzun ara verilebilir : yarım saat, bir saat ara vermeyi deneyebilirsiniz. Bu dakika ve molaları kendinize göre ayarlamak daha önemli. Biz genelde teknikleri verirken hep bireyselliği unutuyoruz. Kendinize göre esnek, ancak sizi çalıştıracak şekilde süre ayarlamalısınız.

![Pomodoro Teknik](images/pomodoro-teknik.png)

Odaklanmak diğer maddeler şu şekilde;

-   Elektronik aletleri , sosyal medya uygulamalarını kapatın. Bilgisayarla ilgili bir işte çalışıyorsanız dikkatinizin dağılmaması için sosyal medya mesajlarını gerek yoksa interneti kapatın ve işinizi yapın. Ayrıca yaratıcılık gerektiren bir işte çalışıyorsanız (bilgisayar mühendisliği gibi) çalışma periyodlarını biraz uzatabilirsiniz.
-   Dünyevi konuları uzak tutmalısın kendinden …Mümkünse odanıza kimseyi almayın ve gerekirse kitleyin. Molaları başka odada vermek yerine kendi odanda vermelisiniz.
-   Yatağınızı hazır tutmayın, yatağınızı çalışma masanızdan uzak tutun. Masanın üzerinde dikkatini dağıtacak herhangi bir şeyin olmamasına gayret edin.

---

## Vakit Harcama, Vakit Geçir!
Eğer bir konuda kendinize güvenmek istiyorsanız o konuyla “evlenmelisiniz”. “Of bu konu 5 saatimi aldı” demek yerine “Bu tarz yineleyici fonksiyonları öğrenmiş oldum” tarzı cümle kurmanız sizin motivasyonunuzu arttırır. Ayrıca burada dağılmış dikkatten bahsetmek gerek. Yalnız bu kelime Türkçe’ deki “Dikkati Dağılmak” deyimiyle karıştırılmamalıdır. “Dağılmış Dikkat” odaklanmış verimli bir çalışmadan sonra ortaya çıkar. Mola verdiğinizde veya uykudayken beyniniz arkaplanda düşünmeye devam eder. Bu nedenle çoğu mucit veya bilim insanı, oturup etrafı seyrederken zihninde bir anda şimşek çaktığını veya bir problemi rüyasında çözdüğünü söylemişlerdir.

Örneğin Nikola Tesla bir gün gezintiye çıktıktan sonra gezinirken bir anda kendini önemli buluşlarından biri olan AC Motorun tasarımını kuma çizerken buldu. Yani işiyle uğraşmadığı bir sırada, dışarıda gezerken, zihni daha önceden düşündüğü bir problemi çözerek Tesla ‘ya bildirdi. Rakibi Edison da biraz böyleydi aslında. Ara verdiğinde koltuğunun arkasına yaslanıp düşünürdü. Rahatlarken aklından fikir uzayları geçerdi. Ara vermek bu nedenle önemlidir, uyku da aynı şekilde. Çünkü dinlenirken zihin çalışmasını sürdürür ve öğrendiklerini pekiştirir.

Hepsi zamana meydan okudu, ve kazandılar da. Asırlarca da zamanın unutturamayacağı birilerinden oldular. Belki Cal Newport’un yaptığı gibi saat 5’ten sonra dinlenmek isteyebilirsiniz, bunu biz de öneriyoruz. Bu dehaların hepsi işkolikti bu durum her bünyeye uygun değildir. Dolayısıyla bu dehaların içinde kendi dehanızın bulunması için sağlam bir iradeniz ve sağlam bir psikolojiniz olmalıdır. Zira sıkıntılı bir dönem olabilir ; Newton gibi öfke patlamalarına neden olabilir. Daha önce de belirttiğimiz üzere irade kası çok önemlidir. Bu kası diğer kaslar gibi, fazla yormadan ve fakat her gün geliştirerek ilerletmelisiniz.

Yazar
Fatih Aydın