---
title: Ben
---

### Mahlas 
Ben Ömer Faruk, mahlasım `debiyach`. Mahlasım bir tık garip gelebilir 🙂. Geçmişi sorgularken, oyunlarda hiç mahlasım olmadığını fark ettim(`TheJuDGe`, `CaSSandra`...). İngilizce bir mahlas ararken; yöremize ait bir kelime gözüme çarptı, `debiyak`. Anlamı "**biraz önce**" demek. Bende son harfini değiştirdim ve artık mahlasım oldu.

---

### Okuma Azmi
İlkokul beşinci sınıfta edebiyat öğretmenime kırgınlığımdan dolayı edebiyatta geriledim ve okuma iştahımı kaybettim. Matematiğe yöneldim (kesinlikle öğretmenimiz sinirli değildi 🥲) ve iyide kaptım diyebilirim. Fakat ders çalışma isteğim yoktu. Sürekli bir teknolojik araç bulmak ve içerisini açmak için can atıyordum.

Yazları sanayi diğer zamanlar okul derken lise üçüncü sınıfa başladım. Fizikte ilgimi çeken konular yüzünden ([Umut Öncül](https://www.youtube.com/watch?v=NJcaDoPYSZA) ilk FOSS deneyimim) baya başarılıydım. Kendime inanamıyordum sanki okuma isteğim kanat takmıştı. 

İlk YKS sınavına giren öğrenciydim ve sözel grubundan tamamen çakıldım. Yaklaşık 1.300.000 sıralama yaptım. Tekrar hazırlandım. İkinci YKS sınavında 300.000 gibi sıralama yaptım. [ÇOMÜ](https://www.comu.edu.tr/) Bilgisayar Programcılığı bölümünü kazandım.

---

### Hırs
Okula başladım ama ne akıllı bir telefonum var ne de bir bilgisayarım. Sınıftaki çocuklar genel olarak meslek lisesinden gelmiş ve bilgisayarlardan anlıyorlardı. Cahil kalıyordum onlara nazaran. Pes edecek değildim. 

Laboratuvarda kalıp ders çalıştım. Ödev olan derslerde de arkadaşların ödevi karşılığında bilgisayarlarını kullandım. En çok özlediğim alışkanlığımın **araştırma ve soru sorma** olduğunu tekrar hatırladım. 

---

### Pandemi
Birinci sınıfın ikinci döneminin başındaydık. Pandemi patladı, bir aylık tatil verildi. "Bu böyle olmaz. Çin' den buraya kadar geldiyse bir ayda kurtulamayız", dedim. Sırtımda iki sırt çantası, ellerimde valizler, ön tarafta sazım ve üzerime giydiğim iki-üç montla birlikte arkadaşlarımdan hellalik aldım. Memlekete döndüm. 

Vakalar baya arttı, biz eve iyice kilitlendik. Abimle o zaman bir girişim yapmaya çalıştık. PHP ile selamlaştım ve arkadaş olduk. 

---

### İlk İş
PHP ile baya samimi olunca sektöre atılmak istedim. CTO mail adresini buldum ve sağlam bir mail attım. İK devreye girdi ve sektöre **Yazılım Destek Personeli** olarak başladım. Türkiye' nin en büyük e-ticaret altyapısını sağlayan bir firmaydı. 

Yaklaşık bir yıl kadar yazılımla iç içe bir dönem geçirdim ve ar-ge personeli oldum. İşimi benimsedim. Öğrenecek çok şey vardı (hala var bu arada 😅). Yeni teknolojiler, aktif git kullanımı, paket yöneticiler, SSR... bir çok alanda sağlam tecrübe edindim.

Şirketin en genç yazılımcısıydım. Yaklaşık onsekiz ay kadar çok sağlam abilerle tanıştım ve çalıştım. Bir çok beceri ve yaklaşım edindim. 

Kendimi yenilemem gerektiğini hissettim ve istifamı istedim. Öğrendiğim en önemli bilgi "**öğrenmeyi öğrenmek**" oldu.


---

_Not:_ Bahçenin kaynağı burası. Öğrendiklerim, edindiklerim ve yaşadıklarım bahçeyi bahçe yapan en temel unsurdur.