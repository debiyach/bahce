---
title: "Kendine Saygı Duy"
tags:
- "İlham"
- "Düşüncelerim"
- "Zinciri Kır"
---

## Kendine saygılı mısın?
Türkiye eğitim sistemi; çocuklara, öğrenilmiş çaresizliği aşılıyor. Bu aşabilen iki tip çocuk vardır.

1. Çok okuyan: Bu çocuklar, öğrenmeyi öğrenmek kavramını öğrenmişlerdir. Öğretilmiş çaresizliği yıkabilecek güce sahiptirler. Her zorluğun karşısında bilgisiyle başa çıkabilirler.
2. Derslere önem vermeyenler: Bu çocuklar, öğrenilmiş çaresizliği öğrenmezler. Öğrenecekleri bilgi, hayatın kendisinde saklıdır ve bu bilgiyi almak için çabalarlar. 

Genellikle Türkiye toplumunu oluşturan aile bireyleri, çocuklarının birinci maddedeki gibi olmasını isterler. Bana göre bu durum insanlığı tehlikeye atabilecek en büyük sorunlardan bir tanesidir. 

Bebeklikten itibaren insanlar, ihtiyaç duyduğu/duyacağının bilgisini isterler. Örneğin; bir bebek yürümek için önce ayakta sabit durmayı öğrenmelidir. Daha sonra da düşmeyi öğrenmelidir. Aslında yürümek eylemi dengeli düşüşler dizisidir. 

Peki, biz veya sonraki nesillerimiz kitap okumaya ihtiyaç duymazsa ne olacak? Toplum tarafından birinci maddeyi dayatırsak, başarılı olabilecek miyiz? Hayır, çünkü; **öğrenmeyi öğrenmeyecek** ve **öğrenilmiş çaresizliğe** mahkum olacak. 

**Öğrenilmiş çaresizlik** nasıl sorunlara yol açıyor? İnsan hayatını yaşanmayacak hale getirir. İsteksizlik, acelecilik, bir işin sonunu getirememe, cinsel hayatta başarısızlık... genel olarak hayatın her alanında başarısızlık hissiyatına neden olur. Bir insanın hiç başarısı olmazsa ne olur? Cevabı kendinizde arayabilirsiniz.

Eğer iki maddenin birinde yer almıyor ve kendinizde bir sorun arıyorsanız, aramayın. Oturun ve elinize kağıt kalem alın. Önünüzdeki zamanı küçük belirli periyotlara bölün. Çocukluktan itibaren tüm başarısız hissetiğiniz anları not edin. Bu notları böldüğünüz periyotlara yerleştirin. Örneğin; bir boyama kitabı bitirmek istediniz ama bitiremediniz, gidin bir boyama kitabı alın ve bitirin. Bilinçaltınız siz farketmeden kendini onaracaktır.

Emin olun hayatta mutlu olmak çok kolay, hayatı zorlaştıran bizleriz. Ebeveynlerinizin öğretilerini bir kenara bırakın. Kendi hayatınızı yaşayın ve kendi tecrübelerinizi edinin. Her insan aynı hayatı yaşamak zorunda değil. Kendinize gereken saygıyı duyun. Başarabileceklerinizin farkına varın. 

--- 

## Benim kendime saygım
Son zamanlarda en çok kafama takılan kavram **öğrenmeyi öğrenmek**ti. Araştırıyordum fakat gerçekten nereden nasıl başlayacağımı bilmiyordum. Sanırım ben yukarıdaki iki maddeden herhangi birisinde değilim. 

Bakın, "**sanırım**" diyorum ve devamında olumsuz bir eleştiri yapıyorum. Demek ki ben bu zamana kadar **öğrenilmiş çareslik** içerisindeyim. Genel olarak bir eylem yaparken ailemin ve çevremin ne düşüneceğini sorgulardım. Bu sorgulama gerçekten benim gençliğimi elimden aldı. 

[[myself|Lise 3'te]] araştırma ve öğrenme iştahımın kabardığını belirtmiştim. Fakat içimden atamadığım bir çok alışkanlık ve korkular hala duruyor. Bunlar neden ve nasıl oldu diye sürekli araştırıyorum. Temelde yatan sebebi görebiliyor musunuz? **Öğrenilmiş çaresizlik**, nasıl bir kan emici kavram. Sanki bozuk para kumbarasıdır, içerisine her şeyi atmışım. Çok yazık.

Bu kavram hayatımda gerçekten olmasaydı ve iki maddenin birindeki çocuk olsaydım, çok daha mutlu ve kendimden emin olacaktım. Bundan eminim ve artık bunun için çabalıyorum. 

---
Yukarıdaki dizeleri yazmamı sağlayan bir metin var. Metinden bir kesiti paylaşıyorum. Bakalım hak verecek misiniz?

```text
Okul çağındaki bir grup çocuktan bana neler yapabildiklerini saymalarını istediğimde, ister istemez kekelemeye başlıyor. Şöyle cevaplar veriyorlar: "Ben… şey… gazete okumayı severim, eeee…, sporla ilgilenirim ve hepsi bu kadar, evet sporla ilgileni-rim."

Aynı çocuklardan kusurlarını saymalarını istediğimde seri bir şekilde saymaya başlıyorlar: "Ben çok çekingenim, kalabalığın önünde konuşmakta zorlanırım. Matematiğim hiçbir zaman iyi olmadı, ilerletmeye çalışıyorum., ama…"

Bardağın boş olan kısmını görmek, toplumumuzda sık rastlanan, doğal olduğunu düşündüğümüz bir tavırdır, fakat insan beyninin pek de sağlıklı olmayan bir biçimde çalışmasıdır bu aslında.

Bizler farkında olarak veya olmayarak, kendimizi sınırlayarak veya sınırlandırarak çaresizlikleri öğreniyoruz. Buna, psikolojide öğrenilmiş çaresizlik deniyor. Yani bizler farkında olarak ve olmayarak çaresizliği öğreniyoruz. Halbuki insan için aşılamayacak sorun yoktur. Şu gerçek unutulmamalıdır: "Eğer biz kendimizi sınırlamazsak hiçbir şey bizi sınırlayamaz."
```

## İlham alınabilecek içerikler
- [Yazı](https://mail.baskent.edu.tr/~21293301/%C3%B6%C4%9Frenmeyi-%C3%B6%C4%9Frenme.html)
- [Video](https://www.youtube.com/watch?v=8vbObzJJwMs)
- [Video](https://www.youtube.com/watch?v=07XKJADLt_k)